---
title: کرونا و دور‌کاری دوست‌داشتنی
description: تو این مدت که بیماری کرونا بود و از اسفند ۹۸ تا به امروز دورکاری بودیم. میخواستم تجربه دورکاری و مزایا و معایبش رو بررسی کنم.
date: "2020-05-30"
---

### دورکاری و کرونا

![Remote Work][header]
تقریبا از اولایل اسفند ۹۸ که متوجه بیماری کرونا در تهران شدیم. مدیریت محترم تصمیم گرفتن که کار بصورت دورکاری ادامه پیدا کند.
اوایل دورکاری فهمیدم که چیزی که همیشه منتظرش بودم خیلی جذاب‌تر و خیلی مفید‌تر از اون چیزی هست که قبلا انتظارش رو می‌کشیدم.
با این حال من در شروع دورکاری با تمرکز خیلی بالا میزان زمان کمتری برای انجام تسک‌های محول شده کنار میگذاشتم و در مدت کوتاهی زمان بیشتری روی کار و حتی بعد از زمان کار برای پیشبرد کارهای شرکت قرار می‌دادم.

### دورکاری و افزایش بهره‌وری

مسلما از هرکسی بپرسید آیا در زمان دورکاری بهره‌وری خوب و مطلوبی داشتی ؟ جوابی که می‌دهد در راستای رضایت از دورکاری خواهد بود و بیشترین مشکل دورکاری بیشتر به عدم تخصیص زمان بر میگردد بطوری که اگر برای شما کار شرکتی که در آن مشغول هستید مهم باشد مثلا برنامه‌نویس باشید و تسک‌های شما اولویت‌بندی و زمان‌بندی مشخصی داشته باشه شما بایستی به هر صورتی تسک خود را به بهترین شکل تحویل دهید تا خللی در کیفیت کار پیش نیاید.

### مزایا و معایب دورکاری

از مزایا شروع میکنم:

- تمرکز بهتر و کارایی بالاتر برای کار در خانه ( البته اگر محیط مناسبی برای کار انتخاب کرده باشید!)

- مدیریت زمان بهتر در صورتی که سیستم بر اساس تسک حرکت کند و نه لزوما با تایم‌کاری پیش برود
- زمان بیشتری برای افزایش مهارت‌های خود در زمان دورکاری دارید
- بیشتر به ایراد‌های کار نگاه می‌کنید چرا که باید کاری بدون خلل و ایراد تحویل بدهید
- وقت برای کارای بیهوده از جمله حرف‌زدن بی مورد با همکاران خود ندارید
- زمان بهتری برای استراحت و ریکاوری در منزل دارید
- غذای سالم‌تری میتوانید بخورید!
- هزینه‌های رفت و آمد حذف میشود یا کاسته می‌شود

معایب دورکاری:

- جلسه‌های طولانی و صرف وقت زیاد برای هماهنگی
- بخشی از تیم که نیاز به کمک دارند کمی سخت‌تر و زمان‌بر می‌توان به آنها کمک کرد
- سوتفاهم‌های بین کارمندان و همکاران بعلت استفاده از پلتفورم‌های آنلاین
- سخت شدن توضیح برای تایم اضافه که در اثر تمرکز زودتر توانسته‌اید کار را انجام دهید
- کمتر ایده داشتن برای کار بخاطر کمتر صحبت‌ کردن با همکاران و مدیران
- هزینه اینترنت بیشتری باید بپردازیم!

### دورکاری چرا از نظر من مفید هست

فرهنگ دورکاری در شرکت‌ها می‌بایست در این سه ماه جای خودش رو پیدا می‌کرد که خوشبختانه با بهتر شدن کرونا، وضعیت کار حضوری به شکل خودش برگشت! در صورتی که مزایای دورکاری بر هیچ کسی پوشیده نیست.
با این حال شرکت‌ها میتوانند از دورکاری و کار حضوری با هم استفاده کنند و بصورت هیبرید زمان حضور و دورکاری را ترکیب کنند تا با توجه به معایب گفته شده بتوانند میزان اختلافات با همکاران و مدیران را به حداقل برسانند. مسلما اتفاقات مختلفی در انتظار دنیا هست و باید با توجه به تغییرات پیش رو، با انعطاف بیشتری، تغییر اساسی در وضع موجود بدهیم وگرنه تا بخواهیم دوباره به شرکت‌های بزرگ و نحوه‌کار آنها برسیم سال‌های زیادی را از دست داده‌ایم.

[header]: https://images.unsplash.com/photo-1508739826987-b79cd8b7da12?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=966&q=80
[performance]: https://images.unsplash.com/photo-1484508005949-1293190f1c8b?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=800&q=80
