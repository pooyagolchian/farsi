---
title: کرونا و دور‌کاری دوست‌داشتنی
description: تو این مدت که بیماری کرونا بود و از اسفند ۹۸ تا به امروز دورکاری بودیم. میخواستم تجربه دورکاری و مزایا و معایبش رو بررسی کنم.
date: "2020-05-30"
---

### دورکاری و کرونا

سال پیش بعلت بیماری کرونا شرکت تصمیم به دورکاری گرفت. دورکاری رو بصورت کار پروژه‌ایی تجربه کرده بودم ولی بیشتر دوست داشتم در چنین شرایطی و بصورت تیمی دورکاری رو تجربه کنم. تقریبا از اولایل اسفند ۹۸ شروع به دورکاری کردیم که تجربه خودم رو میخوام بنویسم.

### دورکاری و افزایش بهره‌وری

مسلما از هرکسی بپرسید آیا در زمان دورکاری بهره‌وری خوب و مطلوبی داشتی؟ جوابی که می‌دهد در راستای رضایت از دورکاری خواهد بود و بیشترین مشکل دورکاری بیشتر به عدم تخصیص زمان بر میگردد، بطور مثال اگر برنامه‌نویس باشید و تسک‌های شما اولویت‌بندی و زمان‌بندی مشخصی داشته باشه شما بایستی به هر صورتی تسک خود را به بهترین شکل تحویل دهید تا خللی در کیفیت کار پیش نیاید. البته این موضوع یک اصل اساسی هست ولی بعلت نبودن حضوری در محل کار باید به این نکته توجه بیشتری کنید.

### مزایا و معایب دورکاری

از مزایا شروع میکنم:

- تمرکز بهتر و کارایی بالاتر بعلت کار در خانه ( البته اگر محیط مناسبی برای کار انتخاب کرده باشید!)
- مدیریت زمان بهتر در صورتی که سیستم بر اساس تسک حرکت کند و نه لزوما با تایم‌کاری پیش برود
- زمان بیشتری برای افزایش مهارت‌های خود در زمان دورکاری دارید
- بیشتر به ایراد‌های کار نگاه می‌کنید!
- زمان بهتری برای استراحت و ریکاوری در منزل دارید
- غذای سالم‌تری میتوانید بخورید!
- هزینه‌های رفت و آمد حذف میشود یا کاسته می‌شود

معایب دورکاری:

- جلسه‌های طولانی و صرف وقت زیاد برای هماهنگی
- بخشی از تیم که نیاز به کمک دارند کمی سخت‌تر و زمان‌بر می‌توان به آنها کمک کرد
- سوتفاهم‌های بین کارمندان و همکاران بعلت استفاده از پلتفورم‌های آنلاین
- کمتر ایده داشتن برای کار بخاطر کمتر صحبت‌ کردن با همکاران و مدیران
- هزینه اینترنت بیشتری باید بپردازیم!
- تخصیص ندادن وقت درست برای پیاده‌روی یا ورزش

### دورکاری چرا از نظر من مفید هست

فرهنگ دورکاری در شرکت‌ها می‌بایست در این سه ماه جای خودش رو پیدا می‌کرد که خوشبختانه با بهتر شدن کرونا، وضعیت کار حضوری به شکل خودش برگشت! در صورتی که مزایای دورکاری بر هیچ کسی پوشیده نیست.
با این حال شرکت‌ها میتوانند از دورکاری و کار حضوری با هم استفاده کنند و بصورت هیبرید زمان حضور و دورکاری را ترکیب کنند تا با توجه به معایب گفته شده بتوانند میزان اختلافات با همکاران و مدیران را به حداقل برسانند. مسلما اتفاقات مختلفی در انتظار دنیا هست و باید با توجه به تغییرات پیش رو، با انعطاف بیشتری، تغییر اساسی در وضع موجود بدهیم وگرنه تا بخواهیم دوباره به شرکت‌های بزرگ و نحوه‌کار آنها برسیم سال‌های زیادی را از دست داده‌ایم.
